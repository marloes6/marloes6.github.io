[["index.html", "Portfolio dsfb2 Marloes 1 Introductie", " Portfolio dsfb2 Marloes Marloes de Rijk 1 Introductie Portfolio van Marloes voor de cursus Workflows van dsfb2. "],["cv.html", "2 CV 2.1 Opleidingen 2.2 Stages 2.3 Werkervaring 2.4 Hobby’s 2.5 Talen", " 2 CV 2.1 Opleidingen 2022-heden Hogeschool Utrecht, hbo biologie en medisch laboratoriumonderzoek (life sciences) Specialisatie: Biomoleculaire research Belangrijkste technieken: celkweek (HEK293T), transfectie, flowcytometrie, limited proteolysis, SDS-PAGE en Western blot. Minoren: Taal en Cultuur Spaans (behaald), Data Sciences for Biology (extra minor, nog af te ronden) Belangrijkste inhoud: analyse van datasets met behulp van R en Bash, RNA-seq en Metagenomics data-analyse, data science workflows. Honourscursus 1 op 1 begeleiding van een medestudent (6 maanden) behaald. 2018-2022 ROC van Amsterdam, mbo niveau 4 biomedisch analist Behaalde keuzedelen: Biomoleculaire identificatie (Belangrijkste technieken: PCR en qPCR), voorbereiding hbo, klinische chemie, hematologie. 2013-2018 Havo natuur en techniek/natuur en gezondheid, cum laude 2.2 Stages februari 2022-juli 2022 Analist neonatale screening, Amsterdam UMC locatie AMC Belangrijkste werkzaamheden: SCID/SMA-bepaling met behulp van qPCR, bepaling van hemoglobinopathieën met behulp van de Vnbs, hielprikkaartjes punchen en inzetten/aanvullen van de GSP. Aansluitend op de stage 2,5 weken vakantiewerk. september 2020-januari 2021 Analist pathologie, OLVG locatie Oost Belangrijkste werkzaamheden: Het maken van preparaten uit menselijk weefsel door weefsel in te bedden, coupes te snijden, en kleuringen uit te voeren. 2.3 Werkervaring januari 2022-januari 2025 2 folderwijken, Spotta 2.4 Hobby’s Muziek luisteren en zingen Paardrijden Hardlopen Leren van de Spaanse taal 2.5 Talen Nederlands - Moedertaal Engels - B2 Spaans - A2 "],["plan-voor-de-toekomst.html", "3 Plan voor de toekomst", " 3 Plan voor de toekomst Na mijn studie wil ik graag aan het werk op een laboratorium, bij voorkeur op een plek waar ik zowel uitdaging als stabiliteit en structuur kan vinden. Werken in een bedrijf zou waarschijnlijk goed bij mij passen. Op dit moment weet ik nog niet precies aan wat voor onderzoek of met welke technieken ik zou willen werken. Ik vind het bijvoorbeeld interessant om met DNA- of eiwittechnieken bezig te zijn. Qua onderzoek zou ik het liefst iets doen waarbij ik met menselijk materiaal kan werken of kan bijdragen aan de gezondheid van de mens.Vacatures die me aanspreken zijn bijvoorbeeld de ontwikkeling van tests voor o.a. screening op ziekten of de ontwikkeling/productie van vaccins. Door het volgen van de cursus Data Sciences for Biology hoop ik mijn onderzoeksresultaten gemakkelijker en efficiënter te kunnen analyseren, en daarnaast breder inzetbaar te zijn dan alleen op het lab. Ik heb een afgeronde mbo-opleiding (biologisch medisch analist) en daardoor al diagnostische stage-ervaring opgedaan. Tijdens deze opleiding heb ik in verschillende richtingen ervaring opgedaan (stages in de histologie en neonatale screening, en specialisatie in klinische chemie). Tijdens mijn hbo-studie heb ik meer kunnen leren over research (specialisatie biomoleculaire research), celkweek en statistiek/dataverwerking. Technieken waar ik nog weinig kennis van heb opgedaan zijn bijvoorbeeld massaspectrometrie en de analyse van o.a. grootschalige DNA datasets. Dit laatste wordt behandeld in de Data Sciences for Biology cursus maar slechts voor enkele specifieke analyses. Voor de vrije opdracht lijkt het me daarom een goed idee om me meer te gaan verdiepen in de data-analyse van een andere DNA- of eiwittechniek. Tijdens het zoeken naar een stage ben ik onder andere bedrijven tegengekomen waar DNA-methylatie assays worden vermeld op de website of in de vacature. De analyse van DNA-methylatie datasets lijkt me daarom een geschikt onderwerp om de vrije ruimte mee te vullen. "],["introductie-projecticum-leptospira.html", "4 Introductie projecticum Leptospira", " 4 Introductie projecticum Leptospira Leptospira is een staafvormige bacterie met een diameter van 0,1 µm en een lengte van 6-12 µm. In 2019 waren er 64 verschillende soorten Leptospira bekend. Het aantal bekende soorten is in recente jaren sterk toegenomen door de opkomst van metagenomics en goedkope whole genome sequencing technieken (Picardeau 2020). Sommige soorten Leptospira kunnen de ziekte leptospirose veroorzaken. De pathogene Leptospira vallen voornamelijk onder de soort L interrogans. Leptospirose komt voornamelijk voor in de tropen en in armere bevolkingsgroepen. Het wordt door zoogdieren verspreid, vooral door ratten. Symptomen kunnen variëren van milde koorts tot ernstig orgaanfalen. Een ernstig verloop van leptospirose komt in ongeveer 10% van de gevallen voor (Rajapakse 2022). Het genoom van L interrogans is in 2003 voor het eerst gesequenced. Pas in 2014 werden naast de twee chromosomen ook kleine extrachromosomale replicons in het genoom gevonden. Whole genome sequencing en genome assembly zijn van belang om een goed beeld te krijgen van de aanwezige extrachromosomale plasmiden, die per soort Leptospira vaak verschillen. Het voorkomen van low copy plasmiden en repeated sequences overeenkomend met de chromosomen maken het sequencing-proces moeilijk (Wang et al. 2015). De meest gebruikte sequencing techniek voor pathogenen is Illumina sequencing. Deze methode geeft korte (100-300 bp), paired end reads met een hoge nauwkeurigheid (0,1% error rate). Door de korte lengte van de reads kunnen repeated sequences echter moeilijker in kaart worden gebracht. Een alternatief is de Oxford Nanopore Technology, welke langere (8-10 kb) reads oplevert maar een error rate van 5-15% heeft. Daarnaast kan gebruik worden gemaakt van hybrid assembly, waarbij de short- en long-read technieken worden gecombineerd (Sanderson et al. 2023). Ook voor de genome assembly kunnen verschillende methoden worden gebruikt. Het programma Unicycler maakt gebruik van een short-reads-first approach, en kan op basis van de analyse van short reads ook voor de analyse van long reads worden gebruikt. Er bestaan ook programma’s op basis van een long-reads only approach, zoals Canu en Flye. Deze genome assemblers scoren goed op kwaliteit en compleetheid van het genoom, maar hebben soms moeite met het detecteren van kleine plasmiden (Johnson, Soehnlen, and Blankenship 2023). Uit het bovenstaande blijkt dat de verschillende sequencing en genome assembly technieken ieder met hun eigen moeilijkheden komen. Het doel van dit project is daarom het vergelijken van verschillende sequencing en assembly methoden, zodat op basis van verschillende parameters kan worden beoordeeld welke methode het meest geschikt is voor de genome assembly van Leptospira. Bronnen Johnson, Jared, Marty Soehnlen, and Heather M. Blankenship. 2023. “Long Read Genome Assemblers Struggle with Small Plasmids.” Microbial Genomics 9 (5): mgen001024. https://doi.org/10.1099/mgen.0.001024. Picardeau, Mathieu. 2020. “Leptospira and Leptospirosis.” In Leptospira Spp.: Methods and Protocols, edited by Nobuo Koizumi and Mathieu Picardeau, 2134:271–75. Methods in Molecular Biology. Humana Press. https://doi.org/10.1007/978-1-0716-0459-5_24. Rajapakse, Senaka. 2022. “Leptospirosis: Clinical Aspects.” Clinical Medicine 22 (1): 14–17. https://doi.org/10.7861/clinmed.2021-0784. Sanderson, Haley, Madeline C. McCarthy, Chinenye R. Nnajide, Jessica Sparrow, Joseph E. Rubin, Jo-Anne R. Dillon, and Aaron P. White. 2023. “Identification of Plasmids in Avian-Associated Escherichia Coli Using Nanopore and Illumina Sequencing.” BMC Genomics 24 (November): 698. https://doi.org/10.1186/s12864-023-09784-6. Wang, Yanzhuo, Xuran Zhuang, Yi Zhong, Cuicai Zhang, Yan Zhang, Lingbing Zeng, Yongzhang Zhu, et al. 2015. “Distribution of Plasmids in Distinct Leptospira Pathogenic Species.” PLoS Neglected Tropical Diseases 9 (11): e0004220. https://doi.org/10.1371/journal.pntd.0004220. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
